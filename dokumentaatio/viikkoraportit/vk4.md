# Viikkoraportti 4

Viikolla 4 aloitin JPS-algoritmin toteuttamisen. Tutustuin ensin aiheeseen lukemalla algoritmin alunperin esitelleen artikkelin, joka olikin oikein selkeä johdatus algoritmin toimintaan. Uskon, että ymmärsin algoritmin toimintaperiaatteen aivan oikein, mutta toteutus osoittautui jonkin verran työläämmäksi kuin ajattelin.

Monien yritysten jälkeen sain kuitenkin algoritmin uskoakseni toimimaan oikein, tosin reitinpiirtäminen ja hakutuloksen muodostaminen täytyy vielä toteuttaa toisella tavalla. Lisäksi luokan koodi jäi melko luokattomaan kuntoon ja vaatisi siistimistä. Samalla täytyy vielä pysähtyä ajattelemaan algoritmia kaikessa rauhassa ja miettiä, tekeekö toteutus tällä hetkellä jotain ylimääräistä (todennäköisesti tekee). JPS-testit jäivät vielä tyngiksi, mutta ajattelin seuraavalla viikolla tehdä pari kunnollista testiä, joista olisi hyötyä refaktorointivaiheessa.

Tämän lisäksi refaktoroin muita luokkia varsin runsaasti ja keskityin vertaisarviovaihetta ajatellen dokumentaation täydentämiseen. Erityisesti JavaDoc on tällä hetkellä hyvin ajan tasalla.

Ensi viikolla olisi tarkoitus aloittaa JPS:n siistimisen lisäksi omien tietorakenteiden luominen ja ehkä jonkinlaisen suorituskykytestauksen valmistelu.

Viikolla käytetty tuntimäärä: 16 h
