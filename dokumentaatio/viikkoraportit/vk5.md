# Viikkoraportti 5

Viikolla 5 edistin JPS-toteutustani niin, että myös reitin piirtäminen ja tulosyhteenvedon muodostaminen onnistuu. Samalla huomasin, että algoritmi löysi joissain tilanteissa hieman lyhyempiä reittejä kuin aiempi A*-toteutukseni. Tämä ero johtui (ainakin) siitä, että A* pystyi liikkumaan kulmittain olevien esteiden välistä. Samalla muutin algoritmia niin, että se käyttää eri heuristista funktiota riippuen siitä, onko kulmittaiset siirtymät ylipäänsä sallittu. Täytyy kuitenkin vielä tarkastella, löytyykö jommastakummasta algoritmista jokin bugi joko itse reitinhaussa tai tulosten muodostamisessa.

Korvasin myös kaikki Javan ArrayListit omalla yksinkertaisella listaluokalla. Samalla tein ensimmäisen varsinaisen suorituskykytestin, jossa ArrayListiin ja omaan listaani lisätään/poistetaan suuri määrä alkioita ja suoritus kellotetaan. Täytyy tosin tutkia, millainen oikeastaan onkaan hyvä suorituskykytesti. Tässä alustavassa toteutuksessa tietorakenteita kuormitetaan saman staattisen luokan eri metodeissa, ja äkkiseltään tuntuisi että kääntäjä saattaa tehdä optimointeja, jotka vaikuttavat tuloksiin.

Lisäksi refaktoroin edelleen reitinhakualgoritmejani, mutta sillä saralla riittää vielä työtä sekä tyylin että algoritmien suorituskyvyn parantamiseksi.

Seuraavalla viikolla jatkan muiden omien tietorakenteiden toteusta (prioriteettijono) ja aion tehdä kaikista käyttämistäni Math-luokan metodeista omat (yksinkertaiset) toteutukset. Optimoin algoritmeja parhaani mukaan, mutta ensisijaisena tavoitteena on toki, että ne toimisivat oikein.

Viikolla käytetty tuntimäärä: 12 h
